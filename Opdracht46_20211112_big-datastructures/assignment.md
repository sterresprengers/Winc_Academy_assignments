Werken met grote arrays en objecten
Solutions: https://github.com/WincAcademy/solutions-exercises/tree/master/js_big_arrays 


Introductie
De basis van het werken met objects en arrays kunnen jullie. Als je meer gaat programmeren zul je steeds complexere "datastructuren" tegenkomen. Een datastructuur is een duur woord voor een variabele die meerdere dingen in zich heeft (zoals een array of object).



APIs kunnen bijvoorbeeld best regelmatig complexe resultaten geven. Uit zo'n hoop data moet je dan wel de goede dingen kunnen pakken.


Je gaat met die data werken voor deze opdracht. Hiervoor gebruik je de data van het JavaScript bestand in de onderstaande GitHub repository (  $ git clone deze repository in een nieuwe map )

https://github.com/WincAcademy/randomPersonData



Opdracht
Deze opdracht bestaat uit 6 sub-opdrachten die in complexiteit toenemen. Kies een aantal subopdrachten die je leuk lijkt om te maken. Elke subopdracht heeft een aantal punten. Zorg dat je subopdrachten maakt die in totaal minstens 4 punten zijn. Blijf niet te lang hangen bij deze opdracht, het is een erg grote opdracht. Misschien kun je hier later terug op komen voor herhaling!



Maak een HTML pagina met knoppen.

Elke subopdracht krijgt een eigen <button> met de naam van de subopdracht. De knop voor de eerste subopdracht heeft bijvoorbeeld als naam "landenlijst".

Als je klikt op een knop verdwijnen de vorige resultaten en zie je de resultaten van de aangeklikte subopdracht.

Schrijf kleine functies die je opnieuw kan gebruiken.


Subopdracht: landenlijst - 1 punt
Maak een lijst van alle landen, gesorteerd op naam van het land.


Subopdracht: steenbokvrouwen - 3 punten
Maak een lijst van mensen:

laat voor- en achternaam en hun foto zien
sorteer de lijst op voornaam
elke persoon op die lijst moet
vrouw zijn
ouder zijn dan 30 (1990 of ouder)
een steenbok zijn (jarig van 22 december t/m 19 januari)

Subopdracht: ouwe creditcards - 4 punten
De creditcard van sommige mensen gaat verlopen, we gaan ze bellen om ze te waarschuwen.

Maak een lijst van mensen:

laat per persoon de volgende data zien
voornaam, achternaam
telefoonnummer
creditcardnummer
verloopdatum
De lijst mag alleen volwassenen bevatten.

De verloopdatum moet in de toekomst liggen (van dit jaar).

De verloopdatum moet in het komende jaar liggen.

Sorteer de lijst zodat de snelst verlopende creditcards bovenaan staan.

Lees hier over hoe je de huidige datum kan krijgen. Je script moet over 2 maanden namelijk ook goed werken.


Subopdracht: meeste mensen - 3 punten
Maak een lijst van alle landen die voorkomen in de data.

Achter elk land moet komen te staan hoeveel van de mensen in de lijst in dat land wonen.

De lijst moet zo gesorteerd zijn dat de landen met de meeste mensen bovenaan staan.


Subopdracht: gemiddelde leeftijd - 5 punten
OK, deze is een stukje complexer.

Als we op de knop voor deze opdracht drukken komt er een lijst met knoppen te staan. De opdracht-knoppen blijven ook staan.

Elk van de nieuwe knoppen heeft als naam een land ("Nederland" bijvoorbeeld).

Als we dan op één van de landknoppen drukken zien we ergens in de pagina een zin verschijnen met de tekst "De gemiddelde persoon in {land} is {jaar} oud".

Om die zin te kunnen laten zien moeten we de gemiddelde leeftijd voor dat land berekenen.

Rond de gemiddelde leeftijd af naar hele cijfers ( 18.4999 → 18 en 18.5 → 19).


Subopdracht: matchmaking - 6 punten
Deze opdracht is het moeilijkst.

Als we op de knop voor deze opdracht drukken zien we een lijst van alle mensen.

de lijst is gesorteerd op voornaam
we willen alleen volwassenen zien
van elke persoon zien we:
voornaam, achternaam
foto
land
leeftijd
sterrenbeeld (Steenbok, Weegschaal etc)
Bij elke persoon zien we een knop met als titel "vind matches".

Als we op die knop drukken:

verdwijnt de grote lijst met mensen
zien we de aangeklikte persoon bovenaan staan
daaronder zien we een lijst van "matches" van die persoon
iemand mag niet met zichzelf matchen
Hoe bepalen we een match? Dat doen we op basis van sterrenbeeld. Of mensen in een ander werelddeel wonen, 30 jaar in leeftijd verschillen of niet elkaars taal spreken is niet belangrijk, liefde overwint alle grenzen ;-)

Hoe bepalen we welk sterrenbeeld iemand is? Doe dat met deze informatie.

En we gaan alleen voor de "Great Match".



Inleveren

Deze opdracht kun je inleveren op de volgende pagina!